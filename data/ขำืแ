10
ปุพฺพกิจฺจานิ
อุโปสถกรณโต๑
ปุพฺเพ นววิธํ ปุพฺพกิจฺจํ กาตพฺพํ
โหติ. ตณฺฐานสมฺมชฺชนญฺจ ตตฺถ ปทีปุชฺชลนญฺจ
อาสนปญฺปนญฺจ ปานียปริโภชนียูปฏฺปนญฺจ
ฉนฺทารหานํ ภิกฺขูนํ ฉนฺทาหรณญฺจ เตสญฺเว อกตุโปสถานํ
ปาริสุทฺธิยาปิ๒
อาหรณญฺจ อุตุกฺขานญฺจ ภิกฺขุคณนา จ
ภิกฺขุนีนโมวาโท จาติ.
ตตฺถ ปุริเมสุ จตูสุ กิจฺเจสุ ปทีปกิจฺจํ อิทานิ
สุริยาโลกสฺส อตฺถิตาย นตฺถิ อปรานิ ตีณิ๓
ภิกฺขูนํ วตฺตํ
ชานนฺเตหิ อารามิเกหิปิ ภิกฺขูหิปิ๔
กตานิ ปรินิฏฺฐิตานิ
โหนฺติ.
ฉนฺทาหรณปาริสุทฺธิ อาหรณานิ๕
ปน อิมิสฺสํ สีมายํ
หตฺถปาสํ วิชหิตฺวา นิสินฺนานํ ภิกฺขูนํ อภาวโต นตฺถิ.
อุตุกฺขานํ นาม เอตฺตกํ อติกฺกนฺตํ, เอตฺตกํ อวสิฏฺนฺติ
เอวํ อุตุอาจิกฺขนํ; อุตูนีธ ปน สาสเน เหมนฺตคิมฺหวสฺสานานํ
วเสน ตีณิ โหนฺติ. อยํ คิมฺโหตุ,๖
อสฺมิญฺจ อุตุมฺหิ อฏฺ
อุโปสถา, อิมินา ปกฺเขน เอโก อุโปสโถ สมฺปตฺโต, สตฺต
อุโปสถา อวสิฏฺา,๗
อิติ เอวํ สพฺเพหิ อายสฺมนฺเตหิ
อุตุกฺขานํ ธาเรตพฺพํ.
(รับว่า เอวํ ภนฺเต* พร้อมกัน)
ภิ
ก
ฺ
ข
ุ
ป
าฏิ
โ
มกฺ
ข
ปาลิ
11
ภิกฺขุคณนา นาม อิมสฺมึ อุโปสถคฺเค อุโปสถตฺถาย๘
สนฺนิปติตา ภิกฺขู เอตฺตกาติ ภิกฺขูนํ คณนา, อิมสฺมิมฺปน
อุโปสถคฺเค๙
จตฺตาโร ภิกฺขู๑๐
สนฺนิปติตา โหนฺติ.
อิติ สพฺเพหิ อายสฺมนฺเตหิ ภิกฺขุคณนาปิ ธาเรตพฺพา.
(รับว่า เอวํ ภนฺเต* พร้อมกัน)
ภิกฺขุนีนโมวาโท ปน อิทานิ ตาสํ นตฺถิตาย นตฺถิ. อิติ
สกรโณกาสานํ ปุพฺพกิจฺจานํ กตตฺตา, นิกฺกรโณกาสานํ
ปุพฺพกิจฺจานํ ปกติยา ปรินิฏฺฐิตตฺตา, เอวนฺตํ นววิธํ
ปุพฺพกิจฺจํ ปรินิฏฺฐิตํ โหติ.
นิฏฺฐิเต จ ปุพฺพกิจฺเจ สเจ โส ทิวโส
จาตุทฺทสีปณฺณรสีสามคฺคีนมญฺตโร ยถาชฺช อุโปสโถ๑๑
ปณฺณรโส๑๒
ยาวติกา จ ภิกฺขู กมฺมปฺปตฺตา สงฺฆุโปสถารหา
จตฺตาโร๑๓
วา ตโต วา อติเรกา ปกตตฺตา ปาราชิกํ
อนาปนฺนา สงฺเฆน วา อนุกฺขิตฺตา, เต จ โข หตฺถปาสํ
อวิชหิตฺวา เอกสีมายํ ฐิตา, เตสญฺจ วิกาลโภชนาทิวเสน
วตฺถุสภาคาปตฺติโย เจ น วิชฺชนฺติ; เตสญฺจ หตฺถปาเส
หตฺถปาสโต พหิกรณวเสน วชฺเชตพฺโพ โกจิ วชฺชนียปุคฺคโล
เจ นตฺถิ.
__________________
*ถ้าผู้สวดอ่อนพรรษากว่า พึงเว้นค�ำว่า “ภนฺเต” เสีย หรือเปลี่ยนเป็น อาวุโส
ภิ
ก
ฺ
ข
ุ
ป
าฏิ
โ
มกฺ
ข
ปาลิ
12
เอวนฺตํ อุโปสถกมฺมํ๑๔
อิเมหิ จตูหิ ลกฺขเณหิ สงฺคหิตํ
ปตฺตกลฺลํ นาม โหติ กาตุํ ยุตฺตรูปํ. อุโปสถกมฺมสฺส๑๕
ปตฺตกลฺลตฺตํ วิทิตฺวา อิทานิ กริยมาโน อุโปสโถ สงฺเฆน
อนุมาเนตพฺโพ.๑๖
(รับว่า สาธุ พร้อมกัน)
ในล�ำดับนี้ ท่านผู้มีอาวุโสอยู่ในที่ประชุมนั้น พึง
กล่าว อัชเฌสนา ดังนี้
ปุพฺพกรณปุพฺพกิจฺจานิ สมาเปตฺวา อิมสฺส นิสินฺนสฺส
ภิกฺขุสงฺฆสฺส อนุมติยา ปาฏิโมกฺขํ อุทฺเทสิตุํ* อชฺเฌสนํ
กโรมิ.
__________________
*ใช้ค�ำว่า อุทฺทิสิตุํ ก็มี
ถ้าเป็นวันปวารนา พึงว่า ปวารณาญตฺติํ ฐเปตุํ
ภิ
ก
ฺ
ข
ุ
ป
าฏิ
โ
มกฺ
ข
ปาลิ
13
ภิกฺขุปาฏิโมกฺขปาลิ
นโม ตสฺส ภควโต อรหโต สมฺมาสมฺพุทฺธสฺส. (๓ ครั้ง)
สุณาตุ เม ภนฺเต สงฺโฆ. อชฺชุโปสโถ ปณฺณรโส.* ยทิ
สงฺฆสฺส ปตฺตกลฺลํ, สงฺโฆ อุโปสถํ กเรยฺย, ปาฏิโมกฺขํ
อุทฺทิเสยฺย.
กึ สงฺฆสฺส ปุพฺพกิจฺจํ, ปาริสุทฺธึ อายสฺมนฺโต
อาโรเจถ, ปาฏิโมกฺขํ อุทฺทิสิสฺสามิ. ตํ สพฺเพว สนฺตา สาธุกํ
สุโณม มนสิกโรม. ยสฺส สิยา อาปตฺติ, โส อาวิกเรยฺย,
อสนฺติยา อาปตฺติยา ตุณฺหี ภวิตพฺพํ. ตุณฺหีภาเวน โข
ปนายสฺมนฺเต ปริสุทฺธาติ เวทิสฺสามิ. ยถา โข ปน
ปจฺเจกปุฏฺสฺส เวยฺยากรณํ โหติ, เอวเมวํ เอวรูปาย ปริสาย
ยาวตติยํ อนุสฺสาวิตํ โหติ. โย ปน ภิกฺขุ ยาวตติยํ
อนุสฺสาวิยมาเน สรมาโน สนฺตึ อาปตฺตึ นาวิกเรยฺย,
สมฺปชานมุสาวาทสฺส โหติ, สมฺปชานมุสาวาโท โข
ปนายสฺมนฺโต อนฺตรายิโก ธมฺโม วุตฺโต ภควตา; ตสฺมา
สรมาเนน ภิกฺขุนา อาปนฺเนน วิสุทฺธาเปกฺเขน สนฺตี อาปตฺติ
อาวิกาตพฺพา, อาวิกตา หิสฺส ผาสุ โหติ.
นิทานํ นิฏฺฐิตํ.
__________________
* ถ้าเป็น ๑๔ ค�่ำ พึงว่า จาตุทฺทโส
ภิ
ก
ฺ
ข
ุ
ป
าฏิ
โ
มกฺ
ข
ปาลิ
14
ปาราชิกุทฺเทโส
ตตฺริเม จตฺตาโร ปาราชิกา ธมฺมา อุทฺเทสํ อาคจฺฉนฺติ.
๑. โย ปน ภิกฺขุ ภิกฺขูนํ สิกฺขาสาชีวสมาปนฺโน สิกฺขํ
อปฺปจฺจกฺขาย ทุพฺพลฺยํ อนาวิกตฺวา เมถุนํ ธมฺมํ ปฏิเสเวยฺย
อนฺตมโส ติรจฺฉานคตายปิ, ปาราชิโก โหติ อสํวาโส.
๒. โย ปน ภิกฺขุ คามา วา อรญฺญา วา อทินฺนํ
เถยฺยสงฺขาตํ อาทิเยยฺย, ยถารูเป อทินฺนาทาเน ราชาโน โจรํ
คเหตฺวา หเนยฺยุํ วา พนฺเธยฺยุํ วา ปพฺพาเชยฺยุํ วา “โจโรสิ
พาโลสิ มูฬฺโหสิ เถโนสีติ; ตถารูปํ ภิกฺขุ อทินฺนํ อาทิยมาโน,
อยมฺปิ ปาราชิโก โหติ อสํวาโส.
๓. โย ปน ภิกฺขุ สญฺจิจฺจ มนุสฺสวิคฺคหํ ชีวิตา โวโรเปยฺย,
สตฺถหารกํ วาสฺส ปริเยเสยฺย, มรณวณฺณํ วา สํวณฺเณยฺย,
มรณาย วา สมาทเปยฺย “อมฺโภ ปุริส กึ ตุยฺหิมินา ปาปเกน
ทุชฺชีวิเตน, มตนฺเต ชีวิตา เสยฺโยติ; อิติ จิตฺตมโน
จิตฺตสงฺกปฺโป อเนกปริยาเยน มรณวณฺณํ วา สํวณฺเณยฺย,
มรณาย วา สมาทเปยฺย; อยมฺปิ ปาราชิโก โหติ อสํวาโส.
๔. โย ปน ภิกฺขุ อนภิชานํ อุตฺตริมนุสฺสธมฺมํ
อตฺตูปนายิกํ อลมริยาณทสฺสนํ สมุทาจเรยฺย “อิติ ชานามิ,
อิติ ปสฺสามีติ; ตโต อปเรน สมเยน สมนุคฺคาหิยมาโน วา
อสมนุคฺคาหิยมาโน วา อาปนฺโน วิสุทฺธาเปกฺโข เอวํ วเทยฺย
“อชานเมวํ อาวุโส อวจํ ‘ชานามิ’ อปสฺสํ ‘ปสฺสามิ’ ตุจฺฉํ มุสา
ภิ
ก
ฺ
ข
ุ
ป
าฏิ
โ
มกฺ
ข
ปาลิ
15
วิลปินฺติ, อญฺญตฺร อธิมานา; อยมฺปิ ปาราชิโก โหติ อสํวาโส.
อุทฺทิฏฺฐา โข อายสฺมนฺโต จตฺตาโร ปาราชิกา ธมฺมา,
เยสํ ภิกฺขุ อญฺญตรํ วา อญฺญตรํ วา อาปชฺชิตฺวา น ลภติ
ภิกฺขูหิ สทฺธึ สํวาสํ, ยถา ปุเร; ตถา ปจฺฉา; ปาราชิโก โหติ
อสํวาโส.
ตตฺถายสฺมนฺเต ปุจฺฉามิ: กจฺจิตฺถ ปริสุทฺธา ?
ทุติยมฺปิ ปุจฺฉามิ: กจฺจิตฺถ ปริสุทฺธา ?
ตติยมฺปิ ปุจฺฉามิ: กจฺจิตฺถ ปริสุทฺธา ?
ปริสุทฺเธตฺถายสฺมนฺโต; ตสฺมา ตุณฺหี, เอวเมตํ
ธารยามิ.
ปาราชิกุทฺเทโส นิฏฺฐิโต.
สงฺฆาทิเสสุทฺเทโส
อิเม โข ปนายสฺมนฺโต เตรส สงฺฆาทิเสสา ธมฺมา
อุทฺเทสํ อาคจฺฉนฺติ.
๑. สญฺเจตนิกา สุกฺกวิสฏฺฐิ, อญฺตฺร สุปินนฺตา
สงฺฆาทิเสโส.
๒. โย ปน ภิกฺขุ โอติณฺโณ วิปริณเตน จิตฺเตน
มาตุคาเมน สทฺธึ กายสํสคฺคํ สมาปชฺเชยฺย, หตฺถคาหํ วา
เวณิคาหํ วา อญฺญตรสฺส วา อญฺญตรสฺส วา องฺคสฺส
ปรามสนํ, สงฺฆาทิเสโส.
ภิ
ก
ฺ
ข
ุ
ป
าฏิ
โ
มกฺ
ข
ปาลิ
16
๓. โย ปน ภิกฺขุ โอติณฺโณ วิปริณเตน จิตฺเตน
มาตุคามํ ทุฏฺฐุลฺลาหิ วาจาหิ โอภาเสยฺย, ยถาตํ ยุวา ยุวตึ
เมถุนูปสญฺหิตาหิ; สงฺฆาทิเสโส.
๔. โย ปน ภิกฺขุ โอติณฺโณ วิปริณเตน จิตฺเตน
มาตุคามสฺส สนฺติเก อตฺตกามปาริจริยาย วณฺณํ ภาเสยฺย
“เอตทคฺคํ ภคินิ ปาริจริยานํ, ยา มาทิสํ สีลวนฺตํ
กลฺยาณธมฺมํ พฺรหฺมจารึ เอเตน ธมฺเมน ปริจเรยฺยาติ
เมถุนูปสญฺหิเตน, สงฺฆาทิเสโส.
๕. โย ปน ภิกฺขุ สญฺจริตฺตํ สมาปชฺเชยฺย อิตฺถิยา วา
ปุริสมตึ ปุริสสฺส วา อิตฺถีมตึ ชายตฺตเน วา ชารตฺตเน วา
อนฺตมโส ตํขณิกายปิ, สงฺฆาทิเสโส.
๖. สญฺญาจิกาย ปน ภิกฺขุนา กุฏึ การยมาเนน
อสฺสามิกํ อตฺตุทฺเทสํ ปมาณิกา กาเรตพฺพา; ตตฺริทํ ปมาณํ;
ทีฆโส ทฺวาทส วิทตฺถิโย สุคตวิทตฺถิยา, ติริยํ สตฺตนฺตรา.
ภิกฺขู อภิเนตพฺพา วตฺถุเทสนาย; เตหิ ภิกฺขูหิ วตฺถุํ
เทเสตพฺพํ อนารมฺภํ สปริกฺกมนํ. สารมฺเภ เจ ภิกฺขุ วตฺถุสฺมึ
อปริกฺกมเน สญฺญาจิกาย กุฏึ กาเรยฺย, ภิกฺขู วา อนภิเนยฺย
วตฺถุเทสนาย, ปมาณํ วา อติกฺกาเมยฺย, สงฺฆาทิเสโส.
๗. มหลฺลกมฺปน ภิกฺขุนา วิหารํ การยมาเนน
สสฺสามิกํ อตฺตุทฺเทสํ ภิกฺขู อภิเนตพฺพา วตฺถุเทสนาย; เตหิ
ภิกฺขูหิ วตฺถุํ เทเสตพฺพํ อนารมฺภํ สปริกฺกมนํ. สารมฺเภ เจ
ภิ
ก
ฺ
ข
ุ
ป
าฏิ
โ
มกฺ
ข
ปาลิ
17
ภิกฺขุ วตฺถุสฺมึ อปริกฺกมเน มหลฺลกํ วิหารํ กาเรยฺย, ภิกฺขู วา
อนภิเนยฺย วตฺถุเทสนาย, สงฺฆาทิเสโส.
๘. โย ปน ภิกฺขุ ภิกฺขุํ ทุฏฺโ โทโส อปฺปตีโต
อมูลเกน ปาราชิเกน ธมฺเมน อนุทฺธํเสยฺย “อปฺเปว นาม นํ
อิมมฺหา พฺรหฺมจริยา จาเวยฺยนฺติ. ตโต อปเรน สมเยน
สมนุคฺคาหิยมาโน วา อสมนุคฺคาหิยมาโน วา, อมูลกญฺเจว
ตํ อธิกรณํ โหติ, ภิกฺขุ จ โทสํ ปติฏฺาติ, สงฺฆาทิเสโส.
๙. โย ปน ภิกฺขุ ภิกฺขุํ ทุฏฺโ โทโส อปฺปตีโต
อญฺญภาคิยสฺส อธิกรณสฺส กิญฺจิ เทสํ เลสมตฺตํ อุปาทาย
ปาราชิเกน ธมฺเมน อนุทฺธํเสยฺย “อปฺเปว นาม นํ อิมมฺหา
พฺรหฺมจริยา จาเวยฺยนฺติ, ตโต อปเรน สมเยน
สมนุคฺคาหิยมาโน วา อสมนุคฺคาหิยมาโน วา,
อญฺญภาคิยญฺเจว ตํ อธิกรณํ โหติ, โกจิ เทโส เลสมตฺโต
อุปาทินฺโน ภิกฺขุ จ โทสํ ปติฏฺาติ, สงฺฆาทิเสโส.
๑๐. โย ปน ภิกฺขุ สมคฺคสฺส สงฺฆสฺส เภทาย
ปรกฺกเมยฺย เภทนสํวตฺตนิกํ วา อธิกรณํ สมาทาย ปคฺคยฺห
ติฏฺเยฺย. โส ภิกฺขุ ภิกฺขูหิ เอวมสฺส วจนีโย “มา อายสฺมา
สมคฺคสฺส สงฺฆสฺส เภทาย ปรกฺกมิ, เภทนสํวตฺตนิกํ วา
อธิกรณํ สมาทาย ปคฺคยฺห อฏฺาสิ; สเมตายสฺมา สงฺเฆน,
สมคฺโค หิ สงฺโฆ สมฺโมทมาโน อวิวทมาโน เอกุทฺเทโส ผาสุ
วิหรตีติ. เอวญฺจ โส ภิกฺขุ ภิกฺขูหิ วุจฺจมาโน ตเถว
ภิ
ก
ฺ
ข
ุ
ป
าฏิ
โ
มกฺ
ข
ปาลิ
18
ปคฺคณฺเหยฺย, โส ภิกฺขุ ภิกฺขูหิ ยาวตติยํ สมนุภาสิตพฺโพ
ตสฺส ปฏินิสฺสคฺคาย; ยาวตติยญฺเจ สมนุภาสิยมาโน ตํ
ปฏินิสฺสชฺเชยฺย, อิจฺเจตํ กุสลํ; โน เจ ปฏินิสฺสชฺเชยฺย,
สงฺฆาทิเสโส.
๑๑. ตสฺเสว โข ปน ภิกฺขุสฺส ภิกฺขู โหนฺติ อนุวตฺตกา
วคฺควาทกา, เอโก วา เทฺว วา ตโย วา, เต เอวํ วเทยฺยุํ, “มา
อายสฺมนฺโต เอตํ ภิกฺขุํ กิญฺจิ อวจุตฺถ ธมฺมวาที เจโส ภิกฺขุ,
วินยวาที เจโส ภิกฺขุ, อมฺหากญฺเจโส ภิกฺขุ, ฉนฺทญฺจ รุจิญฺจ
อาทาย โวหรติ, ชานาติ โน ภาสติ, อมฺหากมฺเปตํ ขมตีติ.
เต ภิกฺขู ภิกฺขูหิ เอวมสฺสุ วจนียา “มา อายสฺมนฺโต เอวํ
อวจุตฺถ, น เจโส ภิกฺขุ ธมฺมวาที, น เจโส ภิกฺขุ วินยวาที,
มา อายสฺมนฺตานมฺปิ สงฺฆเภโท รุจิตฺถ, สเมตายสฺมนฺตานํ
สงฺเฆน, สมคฺโค หิ สงฺโฆ สมฺโมทมาโน อวิวทมาโน
เอกุทฺเทโส ผาสุ วิหรตีติ. เอวญฺจ เต ภิกฺขู ภิกฺขูหิ
วุจฺจมานา ตเถว ปคฺคณฺเหยฺยุํ, เต ภิกฺขู ภิกฺขูหิ ยาวตติยํ
สมนุภาสิตพฺพา ตสฺส ปฏินิสฺสคฺคาย; ยาวตติยญฺเจ
สมนุภาสิยมานา ตํ ปฏินิสฺสชฺเชยฺยุํ อิจฺเจตํ กุสลํ, โน เจ
ปฏินิสฺสชฺเชยฺยุํ; สงฺฆาทิเสโส.
๑๒. ภิกฺขุ ปเนว ทุพฺพจชาติโก โหติ,
อุทฺเทสปริยาปนฺเนสุ สิกฺขาปเทสุ ภิกฺขูหิ สหธมฺมิกํ
วุจฺจมาโน อตฺตานํ อวจนียํ กโรติ “มา มํ อายสฺมนฺโต กิญฺจิ
ภิ
ก
ฺ
ข
ุ
ป
าฏิ
โ
มกฺ
ข
ปาลิ
19
อวจุตฺถ กลฺยาณํ วา ปาปกํ วา, อหมฺปายสฺมนฺเต น กิญฺจิ
วกฺขามิ กลฺยาณํ วา ปาปกํ วา, วิรมถายสฺมนฺโต มม
วจนายาติ, โส ภิกฺขุ ภิกฺขูหิ เอวมสฺส วจนีโย “มา อายสฺมา
อตฺตานํ อวจนียํ อกาสิ, วจนียเมว อายสฺมา อตฺตานํ กโรตุ,
อายสฺมาปิ ภิกฺขู วเทตุ สหธมฺเมน, ภิกฺขูปิ อายสฺมนฺตํ
วกฺขนฺติ สหธมฺเมน; เอวํ สํวฑฺฒา หิ ตสฺส ภควโต ปริสา,
ยทิทํ อญฺญมญฺญวจเนน อญฺญมญฺญวุฏฺาปเนนาติ. เอวญฺจ
โส ภิกฺขุ ภิกฺขูหิ วุจฺจมาโน ตเถว ปคฺคณฺเหยฺย, โส ภิกฺขุ
ภิกฺขูหิ ยาวตติยํ สมนุภาสิตพฺโพ ตสฺส ปฏินิสฺสคฺคาย;
ยาวตติยญฺเจ สมนุภาสิยมาโน ตํ ปฏินิสฺสชฺเชยฺย. อิจฺเจตํ
กุสลํ, โน เจ ปฏินิสฺสชฺเชยฺย, สงฺฆาทิเสโส.
๑๓. ภิกฺขุ ปเนว อญฺญตรํ คามํ วา นิคมํ วา
อุปนิสฺสาย วิหรติ กุลทูสโก ปาปสมาจาโร, ตสฺส โข
ปาปกา สมาจารา ทิสฺสนฺติ เจว สุยฺยนฺติ จ, กุลานิ จ เตน
ทุฏฺฐานิ ทิสฺสนฺติ เจว สุยฺยนฺติ จ. โส ภิกฺขุ ภิกฺขูหิ เอวมสฺส
วจนีโย “อายสฺมา โข กุลทูสโก ปาปสมาจาโร, อายสฺมโต
โข ปาปกา สมาจารา ทิสฺสนฺติ เจว สุยฺยนฺติ จ. กุลานิ
จายสฺมตา ทุฏฺานิ ทิสฺสนฺติ เจว สุยฺยนฺติ จ; ปกฺกมตายสฺมา
อิมมฺหา อาวาสา, อลนฺเต อิธ วาเสนาติ. เอวญฺจ โส ภิกฺขุ
ภิกฺขูหิ วุจฺจมาโน เต ภิกฺขู เอวํ วเทยฺย
“ฉนฺทคามิโน จ ภิกฺขู, โทสคามิโน จ ภิกฺขู, โมหคามิโน จ
ภิ
ก
ฺ
ข
ุ
ป
าฏิ
โ
มกฺ
ข
ปาลิ
20
ภิกฺขู, ภยคามิโน จ ภิกฺขู; ตาทิสิกาย อาปตฺติยา เอกจฺจํ
ปพฺพาเชนฺติ, เอกจฺจํ น ปพฺพาเชนฺตีติ. โส ภิกฺขุ ภิกฺขูหิ
เอวมสฺส วจนีโย “มา อายสฺมา เอวํ อวจ, น จ ภิกฺขู
ฉนฺทคามิโน, น จ ภิกฺขู โทสคามิโน, น จ ภิกฺขู โมหคามิโน,
น จ ภิกฺขู ภยคามิโน; อายสฺมา โข กุลทูสโก ปาปสมาจาโร,
อายสฺมโต โข ปาปกา สมาจารา ทิสฺสนฺติ เจว สุยฺยนฺติ จ,
กุลานิ จายสฺมตา ทุฏฺฐานิ ทิสฺสนฺติ เจว สุยฺยนฺติ จ,
ปกฺกมตายสฺมา อิมมฺหา อาวาสา, อลนฺเต อิธ วาเสนาติ.
เอวญฺจ โส ภิกฺขุ ภิกฺขูหิ วุจฺจมาโน ตเถว ปคฺคณฺเหยฺย, โส
ภิกฺขุ ภิกฺขูหิ ยาวตติยํ สมนุภาสิตพฺโพ ตสฺส ปฏินิสฺสคฺคาย;
ยาวตติยญฺเจ สมนุภาสิยมาโน ตํ ปฏินิสฺสชฺเชยฺย, อิจฺเจตํ
กุสลํ; โน เจ ปฏินิสฺสชฺเชยฺย, สงฺฆาทิเสโส.
อุทฺทิฏฺา โข อายสฺมนฺโต เตรส สงฺฆาทิเสสา ธมฺมา;
นว ปมาปตฺติกา, จตฺตาโร ยาวตติยกา; เยสํ ภิกฺขุ อญฺญตรํ
วา อญฺญตรํ วา อาปชฺชิตฺวา ยาวติหํ ชานํ ปฏิจฺฉาเทติ;
ตาวติหํ เตน ภิกฺขุนา อกามา ปริวตฺถพฺพํ, ปริวุตฺถปริวาเสน
ภิกฺขุนา อุตฺตรึ ฉารตฺตํ ภิกฺขุมานตฺตาย ปฏิปชฺชิตพฺพํ,
จิณฺณมานตฺโต ภิกฺขุ, ยตฺถ สิยา วีสติคโณ ภิกฺขุสงฺโฆ, ตตฺถ
โส ภิกฺขุ อพฺเภตพฺโพ; เอเกนปิ เจ อูโน วีสติคโณ ภิกฺขุ
สงฺโฆ ตํ ภิกฺขุํ อพฺเภยฺย, โส จ ภิกฺขุ อนพฺภิโต, เต จ ภิกฺขู
คารยฺหา: อยํ ตตฺถ สามีจิ.
ภิ
ก
ฺ
ข
ุ
ป
าฏิ
โ
มกฺ
ข
ปาลิ
21
ตตฺถายสฺมนฺเต ปุจฺฉามิ: กจฺจิตฺถ ปริสุทฺธา ?
ทุติยมฺปิ ปุจฺฉามิ: กจฺจิตฺถ ปริสุทฺธา ?
ตติยมฺปิ ปุจฺฉามิ: กจฺจิตฺถ ปริสุทฺธา ?
ปริสุทฺเธตฺถายสฺมนฺโต; ตสฺมา ตุณฺหี, เอวเมตํ
ธารยามิ.
สงฺฆาทิเสสุทฺเทโส นิฏฺฐิโต.
อนิยตุทฺเทโส
อิเม โข ปนายสฺมนฺโต เทฺว อนิยตา ธมฺมา อุทฺเทสํ
อาคจฺฉนฺติ.
๑. โย ปน ภิกฺขุ มาตุคาเมน สทฺธึ เอโก เอกาย รโห
ปฏิจฺฉนฺเน อาสเน อลงฺกมฺมนิเย นิสชฺชํ กปฺเปยฺย; ตเมนํ
สทฺเธยฺยวจสา อุปาสิกา ทิสฺวา ติณฺณํ ธมฺมานํ อญฺญตเรน
วเทยฺย ปาราชิเกน วา สงฺฆาทิเสเสน วา ปาจิตฺติเยน วา,
นิสชฺชํ ภิกฺขุ ปฏิชานมาโน ติณฺณํ ธมฺมานํ อญฺญตเรน
กาเรตพฺโพ ปาราชิเกน วา สงฺฆาทิเสเสน วา ปาจิตฺติเยน
วา; เยน วา สา สทฺเธยฺยวจสา อุปาสิกา วเทยฺย, เตน โส
ภิกฺขุ กาเรตพฺโพ; อยํ ธมฺโม อนิยโต.
๒. น เหว โข ปน ปฏิจฺฉนฺนํ อาสนํ โหติ
นาลงฺกมฺมนิยํ, อลญฺจ โข โหติ มาตุคามํ ทุฏฺฐุลฺลาหิ วาจาหิ
โอภาสิตุํ; โย ปน ภิกฺขุ ตถารูเป อาสเน มาตุคาเมน สทฺธิํ
ภิ
ก
ฺ
ข
ุ
ป
าฏิ
โ
มกฺ
ข
ปาลิ
22
เอโก เอกาย รโห นิสชฺชํ กปฺเปยฺย; ตเมนํ สทฺเธยฺยวจสา
อุปาสิกา ทิสฺวา ทฺวินฺนํ ธมฺมานํ อญฺญตเรน วเทยฺย
สงฺฆาทิเสเสน วา ปาจิตฺติเยน วา, นิสชฺชํ ภิกฺขุ
ปฏิชานมาโน ทฺวินฺนํ ธมฺมานํ อญฺญตเรน กาเรตพฺโพ
สงฺฆาทิเสเสน วา ปาจิตฺติเยน วา, เยน วา สา
สทฺเธยฺยวจสา อุปาสิกา วเทยฺย, เตน โส ภิกฺขุ กาเรตพฺโพ;
อยมฺปิ ธมฺโม อนิยโต.
อุทฺทิฏฺฐา โข อายสฺมนฺโต เทฺว อนิยตา ธมฺมา.
ตตฺถายสฺมนฺเต ปุจฺฉามิ: กจฺจิตฺถ ปริสุทฺธา ?
ทุติยมฺปิ ปุจฺฉามิ: กจฺจิตฺถ ปริสุทฺธา ?
ตติยมฺปิ ปุจฺฉามิ: กจฺจิตฺถ ปริสุทฺธา ?
ปริสุทฺเธตฺถายสฺมนฺโต; ตสฺมา ตุณฺหี, เอวเมตํ
ธารยามิ.
อนิยตุทฺเทโส นิฏฺฐิโต.
นิสฺสคฺคิยา ปาจิตฺติยา
อิเม โข ปนายสฺมนฺโต ตึส นิสฺสคฺคิยา ปาจิตฺติยา
ธมฺมา อุทฺเทสํ อาคจฺฉนฺติ.
๑. นิฏฺฐิตจีวรสฺมึ ภิกฺขุนา อุพฺภตสฺมึ กฐิเน,
ทสาหปรมํ อติเรกจีวรํ ธาเรตพฺพํ, ตํ อติกฺกามยโต,
นิสฺสคฺคิยํ ปาจิตฺติยํ.
ภิ
ก
ฺ
ข
ุ
ป
าฏิ
โ
มกฺ
ข
ปาลิ
23
๒. นิฏฺฐิตจีวรสฺมึ ภิกฺขุนา อุพฺภตสฺมึ กฐิเน,
เอกรตฺตมฺปิ เจ ภิกฺขุ ติจีวเรน วิปฺปวเสยฺย, อญฺญตฺร ภิกฺขุ
สมฺมติยา, นิสฺสคฺคิยํ ปาจิตฺติยํ.
๓. นิฏฺฐิตจีวรสฺมึ ภิกฺขุนา อุพฺภตสฺมึ กฐิเน, ภิกฺขุโน
ปเนว อกาลจีวรํ อุปฺปชฺเชยฺย, อากงฺขมาเนน ภิกฺขุนา
ปฏิคฺคเหตพฺพํ, ปฏิคฺคเหตฺวา ขิปฺปเมว กาเรตพฺพํ; โน จสฺส
ปาริปูริ, มาสปรมนฺเตน ภิกฺขุนา ตํ จีวรํ นิกฺขิปิตพฺพํ อูนสฺส
ปาริปูริยา สติยา ปจฺจาสาย, ตโต เจ อุตฺตรึ นิกฺขิเปยฺย
สติยาปิ ปจฺจาสาย, นิสฺสคฺคิยํ ปาจิตฺติยํ.
๔. โย ปน ภิกฺขุ อญฺาติกาย ภิกฺขุนิยา ปุราณจีวรํ
โธวาเปยฺย วา รชาเปยฺย วา อาโกฏาเปยฺย วา,
นิสฺสคฺคิยํ ปาจิตฺติยํ.
๕. โย ปน ภิกฺขุ อญฺญาติกาย ภิกฺขุนิยา หตฺถโต จีวรํ
ปฏิคฺคณฺเหยฺย อญฺญตฺร ปาริวฏฺฏกา, นิสฺสคฺคิยํ ปาจิตฺติยํ.
๖. โย ปน ภิกฺขุ อญฺญาตกํ คหปตึ วา คหปตานึ วา
จีวรํ วิญฺญาเปยฺย อญฺญตฺร สมยา, นิสฺสคฺคิยํ ปาจิตฺติยํ.
ตตฺถายํ สมโย: อจฺฉินฺนจีวโร วา โหติ ภิกฺขุ นฏฺจีวโร วา,
อยํ ตตฺถ สมโย.
๗. ตญฺเจ อญฺญาตโก คหปติ วา คหปตานี วา พหูหิ
จีวเรหิ อภิหฏฺฐุมฺปวาเรยฺย, สนฺตรุตฺตรปรมนฺเตน ภิกฺขุนา
ตโต จีวรํ สาทิตพฺพํ, ตโต เจ อุตฺตรึ สาทิเยยฺย,
ภิ
ก
ฺ
ข
ุ
ป
าฏิ
โ
มกฺ
ข
ปาลิ
24
นิสฺสคฺคิยํ ปาจิตฺติยํ.
๘. ภิกฺขุํ ปเนว อุทฺทิสฺส อญฺญาตกสฺส คหปติสฺส
วา คหปตานิยา วา จีวรเจตาปนํ อุปกฺขฏํ โหติ. “อิมินา
จีวรเจตาปเนน จีวรํ เจตาเปตฺวา อิตฺถนฺนามํ ภิกฺขุํ จีวเรน
อจฺฉาเทสฺสามีติ, ตตฺร เจ โส ภิกฺขุ ปุพฺเพ อปฺปวาริโต
อุปสงฺกมิตฺวา จีวเร วิกปฺปํ อาปชฺเชยฺย “สาธุ วต มํ อายสฺมา
อิมินา จีวรเจตาปเนน เอวรูปํ วา เอวรูปํ วา จีวรํ
เจตาเปตฺวา อจฺฉาเทหีติ กลฺยาณกมฺยตํ อุปาทาย,
นิสฺสคฺคิยํ ปาจิตฺติยํ.
๙. ภิกฺขุํ ปเนว อุทฺทิสฺส อุภินฺนํ อญฺญาตกานํ คหปตีนํ
วา คหปตานีนํ วา ปจฺเจกจีวรเจตาปนา อุปกฺขฏา โหนฺติ
“อิเมหิ มยํ ปจฺเจกจีวรเจตาปเนหิ ปจฺเจกจีวรานิ
เจตาเปตฺวา อิตฺถนฺนามํ ภิกฺขุํ จีวเรหิ อจฺฉาเทสฺสามาติ,
ตตฺร เจ โส ภิกฺขุ ปุพฺเพ อปฺปวาริโต อุปสงฺกมิตฺวา จีวเร
วิกปฺปํ อาปชฺเชยฺย “สาธุ วต มํ อายสฺมนฺโต อิเมหิ
ปจฺเจกจีวรเจตาปเนหิ เอวรูปํ วา เอวรูปํ วา จีวรํ
เจตาเปตฺวา อจฺฉาเทถ อุโภว สนฺตา เอเกนาติ
กลฺยาณกมฺยตํ อุปาทาย, นิสฺสคฺคิยํ ปาจิตฺติยํ.
๑๐. ภิกฺขุํ ปเนว อุทฺทิสฺส ราชา วา ราชโภคฺโค วา
พฺราหฺมโณ วา คหปติโก วา ทูเตน จีวรเจตาปนํ ปหิเณยฺย
“อิมินา จีวรเจตาปเนน จีวรํ เจตาเปตฺวา อิตฺถนฺนามํ ภิกฺขุํ
ภิ
ก
ฺ
ข
ุ
ป
าฏิ
โ
มกฺ
ข
ปาลิ
25
จีวเรน อจฺฉาเทหีติ; โส เจ ทูโต ตํ ภิกฺขุํ อุปสงฺกมิตฺวา เอวํ
วเทยฺย “อิทํ โข ภนฺเต อายสฺมนฺตํ อุทฺทิสฺส จีวรเจตาปนํ
อาภตํ, ปฏิคฺคณฺหาตุ อายสฺมา จีวรเจตาปนนฺติ, เตน
ภิกฺขุนา โส ทูโต เอวมสฺส วจนีโย “น โข มยํ อาวุโส
จีวรเจตาปนํ ปฏิคฺคณฺหาม, จีวรญฺจ โข มยํ ปฏิคฺคณฺหาม
กาเลน กปฺปิยนฺติ; โส เจ ทูโต ตํ ภิกฺขุํ เอวํ วเทยฺย “อตฺถิ
ปนายสฺมโต โกจิ เวยฺยาวจฺจกโรติ, จีวรตฺถิเกน ภิกฺขเว
ภิกฺขุนา เวยฺยาวจฺจกโร นิทฺทิสิตพฺโพ อารามิโก วา อุปาสโก
วา “เอโส โข อาวุโส ภิกฺขูนํ เวยฺยาวจฺจกโรติ; โส เจ ทูโต ตํ
เวยฺยาวจฺจกรํ สญฺญาเปตฺวา ตํ ภิกฺขุํ อุปสงฺกมิตฺวา เอวํ
วเทยฺย “ยํ โข ภนฺเต อายสฺมา เวยฺยาวจฺจกรํ นิทฺทิสิ,
สญฺญตฺโต โส มยา; อุปสงฺกมตุ อายสฺมา กาเลน จีวเรน ตํ
อจฺฉาเทสฺสตีติ, จีวรตฺถิเกน ภิกฺขเว ภิกฺขุนา เวยฺยาวจฺจกโร
อุปสงฺกมิตฺวา ทฺวิตฺติกฺขตฺตุํ โจเทตพฺโพ สาเรตพฺโพ “อตฺโถ
เม อาวุโส จีวเรนาติ; ทฺวิตฺติกฺขตฺตุํ โจทยมาโน สารยมาโน
ตํ จีวรํ อภินิปฺผาเทยฺย, อิจฺเจตํ กุสลํ; โน เจ อภินิปฺผาเทยฺย,
จตุกฺขตฺตุํ ปญฺจกฺขตฺตุํ ฉกฺขตฺตุปรมํ ตุณฺหีภูเตน อุทฺทิสฺส
าตพฺพํ; จตุกฺขตฺตุํ ปญฺจกฺขตฺตุํ ฉกฺขตฺตุปรมํ ตุณฺหีภูโต
อุทฺทิสฺส ติฏฺมาโน ตํ จีวรํ อภินิปฺผาเทยฺย, อิจฺเจตํ กุสลํ;
โน เจ อภินิปฺผาเทยฺย, ตโต เจ อุตฺตรึ วายมมาโน ตํ จีวรํ
อภินิปฺผาเทยฺย, นิสฺสคฺคิยํ ปาจิตฺติยํ; โน เจ อภินิปฺผาเทยฺย,
ภิ
ก
ฺ
ข
ุ
ป
าฏิ
โ
มกฺ
ข
ปาลิ
26
ยตสฺส จีวรเจตาปนํ อาภตํ, ตตฺถ สามํ วา คนฺตพฺพํ, ทูโต วา
ปาเหตพฺโพ “ยํ โข ตุมฺเห อายสฺมนฺโต ภิกฺขุํ อุทฺทิสฺส
จีวรเจตาปนํ ปหิณิตฺถ, น ตนฺตสฺส ภิกฺขุโน กิญฺจิ อตฺถํ
อนุโภติ, ยุญฺชนฺตายสฺมนฺโต สกํ, มา โว สกํ วินสฺสีติ:
อยํ ตตฺถ สามีจิ.
จีวรวคฺโค ปฐโม.
๑๑. โย ปน ภิกฺขุ โกสิยมิสฺสกํ สนฺถตํ การาเปยฺย,
นิสฺสคฺคิยํ ปาจิตฺติยํ.
๑๒. โย ปน ภิกฺขุ สุทฺธกาฬกานํ เอฬกโลมานํ สนฺถตํ
การาเปยฺย, นิสฺสคฺคิยํ ปาจิตฺติยํ.
๑๓. นวมฺปน ภิกฺขุนา สนฺถตํ การยมาเนน เทฺว ภาคา
สุทฺธกาฬกานํ เอฬกโลมานํ อาทาตพฺพา, ตติยํ โอทาตานํ,
จตุตฺถํ โคจริยานํ; อนาทา เจ ภิกฺขุ เทฺว ภาเค สุทฺธกาฬกานํ
เอฬกโลมานํ ตติยํ โอทาตานํ จตุตฺถํ โคจริยานํ นวํ สนฺถตํ
การาเปยฺย, นิสฺสคฺคิยํ ปาจิตฺติยํ.
๑๔. นวมฺปน ภิกฺขุนา สนฺถตํ การาเปตฺวา ฉพฺพสฺสานิ
ธาเรตพฺพํ. โอเรน เจ ฉนฺนํ วสฺสานํ ตํ สนฺถตํ วิสฺสชฺเชตฺวา
วา อวิสฺสชฺเชตฺวา วา อญฺญํ นวํ สนฺถตํ การาเปยฺย อญฺตฺร
ภิกฺขุสมฺมติยา, นิสฺสคฺคิยํ ปาจิตฺติยํ.
๑๕. นิสีทนสนฺถตมฺปน ภิกฺขุนา การยมาเนน
ปุราณสนฺถตสฺส สามนฺตา สุคตวิทตฺถิ อาทาตพฺพา
ภิ
ก
ฺ
ข
ุ
ป
าฏิ
โ
มกฺ
ข
ปาลิ
27
ทุพฺพณฺณกรณาย, อนาทา เจ ภิกฺขุ ปุราณสนฺถตสฺส
สามนฺตา สุคตวิทตฺถึ นวํ นิสีทนสนฺถตํ การาเปยฺย,
นิสฺสคฺคิยํ ปาจิตฺติยํ.
๑๖. ภิกฺขุโน ปเนว อทฺธานมคฺคปฏิปนฺนสฺส
เอฬกโลมานิ อุปฺปชฺเชยฺยุํ, อากงฺขมาเนน ภิกฺขุนา
ปฏิคฺคเหตพฺพานิ, ปฏิคฺคเหตฺวา ติโยชนปรมํ สหตฺถา
หาเรตพฺพานิ, อสนฺเต หารเก, ตโต เจ อุตฺตรึ หเรยฺย
อสนฺเตปิ หารเก, นิสฺสคฺคิยํ ปาจิตฺติยํ.
๑๗. โย ปน ภิกฺขุ อญฺาติกาย ภิกฺขุนิยา
เอฬกโลมานิ โธวาเปยฺย วา รชาเปยฺย วา วิชฏาเปยฺย วา,
นิสฺสคฺคิยํ ปาจิตฺติยํ.
๑๘. โย ปน ภิกฺขุ ชาตรูปรชตํ อุคฺคณฺเหยฺย วา
อุคฺคณฺหาเปยฺย วา อุปนิกฺขิตฺตํ วา สาทิเยยฺย, นิสฺสคฺคิยํ
ปาจิตฺติยํ.
๑๙. โย ปน ภิกฺขุ นานปฺปการกํ รูปิยสํโวหารํ
สมาปชฺเชยฺย, นิสฺสคฺคิยํ ปาจิตฺติยํ.
๒๐. โย ปน ภิกฺขุ นานปฺปการกํ กยวิกฺกยํ
สมาปชฺเชยฺย, นิสฺสคฺคิยํ ปาจิตฺติยํ.
โกสิยวคฺโค ทุติโย.
๒๑. ทสาหปรมํ อติเรกปตฺโต ธาเรตพฺโพ, ตํ
อติกฺกามยโต, นิสฺสคฺคิยํ ปาจิตฺติยํ.
ภิ
ก
ฺ
ข
ุ
ป
าฏิ
โ
มกฺ
ข
ปาลิ
28
๒๒. โย ปน ภิกฺขุ อูนปญฺจพนฺธเนน ปตฺเตน อญฺญํ
นวํ ปตฺตํ เจตาเปยฺย, นิสฺสคฺคิยํ ปาจิตฺติยํ. เตน ภิกฺขุนา โส
ปตฺโต ภิกฺขุปริสาย นิสฺสชฺชิตพฺโพ; โย จ ตสฺสา ภิกฺขุปริสาย
ปตฺตปริยนฺโต, โส จ ตสฺส ภิกฺขุโน ปทาตพฺโพ“อยนฺเต ภิกฺขุ
ปตฺโต, ยาว เภทนาย ธาเรตพฺโพติ: อยํ ตตฺถ สามีจิ.
๒๓. ยานิ โข ปน ตานิ คิลานานํ ภิกฺขูนํ ปฏิสายนียานิ
เภสชฺชานิ, เสยฺยถีทํ; สปฺปิ นวนีตํ เตลํ มธุ ผาณิตํ, ตานิ
ปฏิคฺคเหตฺวา สตฺตาหปรมํ สนฺนิธิการกํ ปริภุญฺชิตพฺพานิ,
ตํ อติกฺกามยโต นิสฺสคฺคิยํ ปาจิตฺติยํ.
๒๔. “มาโส เสโส คิมฺหานนฺติ ภิกฺขุนา
วสฺสิกสาฏิกจีวรํ ปริเยสิตพฺพํ, “อฑฺฒมาโส เสโส
คิมฺหานนฺติ กตฺวา นิวาเสตพฺพํ; “โอเรน เจ มาโส เสโส
คิมฺหานนฺติ วสฺสิกสาฏิกจีวรํ ปริเยเสยฺย. “โอเรนฑฺฒมาโส
เสโส คิมฺหานนฺติ กตฺวา นิวาเสยฺย; นิสฺสคฺคิยํ ปาจิตฺติยํ.
๒๕. โย ปน ภิกฺขุ ภิกฺขุสฺส สามํ จีวรํ ทตฺวา กุปิโต
อนตฺตมโน อจฺฉินฺเทยฺย วา อจฺฉินฺทาเปยฺย วา,
นิสฺสคฺคิยํ ปาจิตฺติยํ.
๒๖. โย ปน ภิกฺขุ สามํ สุตฺตํ วิญฺญาเปตฺวา ตนฺต
วาเยหิ จีวรํ วายาเปยฺย, นิสฺสคฺคิยํ ปาจิตฺติยํ.
๒๗. ภิกฺขุํ ปเนว อุทฺทิสฺส อญฺาตโก คหปติ วา
คหปตานี วา ตนฺตวาเยหิ จีวรํ วายาเปยฺย, ตตฺร เจ โส ภิกฺขุ
ภิ
ก
ฺ
ข
ุ
ป
าฏิ
โ
มกฺ
ข
ปาลิ
29
ปุพฺเพ อปฺปวาริโต ตนฺตวาเย อุปสงฺกมิตฺวา จีวเร วิกปฺปํ
อาปชฺเชยฺย “อิทํ โข อาวุโส จีวรํ มํ อุทฺทิสฺส วียติ, อายตญฺจ
กโรถ, วิตฺถตญฺจ อปฺปิตญฺจ สุวิตญฺจ๑
สุปวายิตญฺจ
สุวิเลกฺขิตญฺจ๒
สุวิตจฺฉิตญฺจ กโรถ; อปฺเปว นาม มยมฺปิ
อายสฺมนฺตานํ กิญฺจิมตฺตํ อนุปทชฺเชยฺยามาติ, เอวญฺจ โส
ภิกฺขุ วตฺวา กิญฺจิมตฺตํ อนุปทชฺเชยฺย อนฺตมโส
ปิณฺฑปาตมตฺตมฺปิ, นิสฺสคฺคิยํ ปาจิตฺติยํ.
๒๘. ทสาหานาคตํ กตฺติกเตมาสิปุณฺณมํ, ภิกฺขุโน
ปเนว อจฺเจกจีวรํ อุปฺปชฺเชยฺย, อจฺเจกํ มญฺมาเนน
ภิกฺขุนา ปฏิคฺคเหตพฺพํ, ปฏิคฺคเหตฺวา ยาวจีวรกาลสมยํ
นิกฺขิปิตพฺพํ, ตโต เจ อุตฺตรึ นิกฺขิเปยฺย, นิสฺสคฺคิยํ
ปาจิตฺติยํ.
๒๙. อุปวสฺสํ โข ปน กตฺติกปุณฺณมํ ยานิ โข ปน ตานิ
อารญฺกานิ เสนาสนานิ สาสงฺกสมฺมตานิ สปฺปฏิภยานิ,
ตถารูเปสุ ภิกฺขุ เสนาสเนสุ วิหรนฺโต อากงฺขมาโน ติณฺณํ
จีวรานํ อญฺตรํ จีวรํ อนฺตรฆเร นิกฺขิเปยฺย, สิยา จ ตสฺส
ภิกฺขุโน โกจิเทว ปจฺจโย เตน จีวเรน วิปฺปวาสาย,
__________________
๑ พระไตรปิฎกเป็น สุวีตญฺจ.
๒ เป็น สุเลขิตญฺจ.
ภิ
ก
ฺ
ข
ุ
ป
าฏิ
โ
มกฺ
ข
ปาลิ
30
ฉารตฺตปรมนฺเตน ภิกฺขุนา เตน จีวเรน วิปฺปวสิตพฺพํ, ตโต
เจ อุตฺตรึ วิปฺปวเสยฺย อญฺตฺร ภิกฺขุสมฺมติยา,
นิสฺสคฺคิยํ ปาจิตฺติยํ.
๓๐. โย ปน ภิกฺขุ ชานํ สงฺฆิกํ ลาภํ ปริณตํ อตฺตโน
ปริณาเมยฺย, นิสฺสคฺคิยํ ปาจิตฺติยํ.
ปตฺตวคฺโค ตติโย.
อุทฺทิฏฺฐา โข อายสฺมนฺโต ติํส นิสฺสคฺคิยา ปาจิตฺติยา
ธมฺมา.
ตตฺถายสฺมนฺเต ปุจฺฉามิ: กจฺจิตฺถ ปริสุทฺธา ?
ทุติยมฺปิ ปุจฺฉามิ: กจฺจิตฺถ ปริสุทฺธา ?
ตติยมฺปิ ปุจฺฉามิ: กจฺจิตฺถ ปริสุทฺธา ?
ปริสุทฺเธตฺถายสฺมนฺโต; ตสฺมา ตุณฺหี, เอวเมตํ
ธารยามิ.
นิสฺสคฺคิยา ปาจิตฺติยา ธมฺมา นิฏฺฐิตา.
ปาจิตฺติยา
อิเม โข ปนายสฺมนฺโต เทฺวนวุติ ปาจิตฺติยา ธมฺมา
อุทฺเทสํ อาคจฺฉนฺติ.
๑. สมฺปชานมุสาวาเท ปาจิตฺติยํ.
๒. โอมสวาเท ปาจิตฺติยํ.
๓. ภิกฺขุเปสุญฺเ ปาจิตฺติยํ.
ภิ
ก
ฺ
ข
ุ
ป
าฏิ
โ
มกฺ
ข
ปาลิ
31
๔. โย ปน ภิกฺขุ อนุปสมฺปนฺนํ ปทโส ธมฺมํ วาเจยฺย,
ปาจิตฺติยํ.
๕. โย ปน ภิกฺขุ อนุปสมฺปนฺเนน อุตฺตริทฺวิรตฺตติรตฺตํ
สหเสยฺยํ กปฺเปยฺย, ปาจิตฺติยํ.
๖. โย ปน ภิกฺขุ มาตุคาเมน สหเสยฺยํ กปฺเปยฺย,
ปาจิตฺติยํ.
๗. โย ปน ภิกฺขุ มาตุคามสฺส อุตฺตริฉปฺปญฺจวาจาหิ
ธมฺมํ เทเสยฺย อญฺตฺร วิญฺญุนา ปุริสวิคฺคเหน, ปาจิตฺติยํ.
๘. โย ปน ภิกฺขุ อนุปสมฺปนฺนสฺส อุตฺตริมนุสฺสธมฺมํ
อาโรเจยฺย, ภูตสฺมิํ ปาจิตฺติยํ.
๙. โย ปน ภิกฺขุ ภิกฺขุสฺส ทุฏฺฐุลฺลํ อาปตฺตึ
อนุปสมฺปนฺนสฺส อาโรเจยฺย อญฺญตฺร ภิกฺขุสมฺมติยา,
ปาจิตฺติยํ.
๑๐. โย ปน ภิกฺขุ ปวึ ขเณยฺย วา ขณาเปยฺย วา,
ปาจิตฺติยํ.
มุสาวาทวคฺโค ปโม.
๑๑. ภูตคามปาตพฺยตาย ปาจิตฺติยํ.
๑๒. อญฺญวาทเก วิเหสเก ปาจิตฺติยํ.
๑๓. อุชฺฌาปนเก ขิยฺยนเก ปาจิตฺติยํ.
๑๔. โย ปน ภิกฺขุ สงฺฆิกํ มญฺจํ วา ปีฐํ วา ภิสึ วา
โกจฺฉํ วา อชฺโฌกาเส สนฺถริตฺวา วา สนฺถราเปตฺวา วา ตํ
ภิ
ก
ฺ
ข
ุ
ป
าฏิ
โ
มกฺ
ข
ปาลิ
32
ปกฺกมนฺโต เนว อุทฺธเรยฺย น อุทฺธราเปยฺย อนาปุจฺฉํ วา
คจฺเฉยฺย, ปาจิตฺติยํ.
๑๕. โย ปน ภิกฺขุ สงฺฆิเก วิหาเร เสยฺยํ สนฺถริตฺวา วา
สนฺถราเปตฺวา วา ตํ ปกกฺมนฺโต เนว อุทฺธเรยฺย น
อุทฺธราเปยฺย อนาปุจฺฉํ วา คจฺเฉยฺย, ปาจิตฺติยํ.
๑๖. โย ปน ภิกฺขุ สงฺฆิเก วิหาเร ชานํ ปุพฺพูปคตํ
ภิกฺขุํ อนูปขชฺช เสยฺยํ กปฺเปยฺย “ยสฺส สมฺพาโธ ภวิสฺสติ,
โส ปกฺกมิสฺสตีติ เอตเทว ปจฺจยํ กริตฺวา อนญฺญํ , ปาจิตฺติยํ.
๑๗. โย ปน ภิกฺขุ ภิกฺขุํ กุปิโต อนตฺตมโน สงฺฆิกา
วิหารา นิกฺกฑฺเฒยฺย วา นิกฺกฑฺฒาเปยฺย วา, ปาจิตฺติยํ.
๑๘. โย ปน ภิกฺขุ สงฺฆิเก วิหาเร อุปริเวหาสกุฏิยา
อาหจฺจปาทกํ มญฺจํ วา ปีฐํ วา อภินิสีเทยฺย วา อภินิปชฺเชยฺย
วา, ปาจิตฺติยํ.
๑๙. มหลฺลกมฺปน ภิกฺขุนา วิหารํ การยมาเนน ยาว
ทฺวารโกสา อคฺคลฏฺฐปนาย อาโลกสนฺธิปริกมฺมาย
ทฺวิตฺติจฺฉทนสฺส ปริยายํ อปฺปหริเต ฐิเตน อธิฏฺาตพฺพํ,
ตโต เจ อุตฺตรึ อปฺปหริเตปิ ฐิโต อธิฏฺเหยฺย, ปาจิตฺติยํ.
๒๐. โย ปน ภิกฺขุ ชานํ สปฺปาณกํ อุทกํ ติณํ วา มตฺติกํ
วา สิญฺเจยฺย วา สิญฺจาเปยฺย วา, ปาจิตฺติยํ.
ภูตคามวคฺโค ทุติโย.
๒๑. โย ปน ภิกฺขุ อสมฺมโต ภิกฺขุนิโย โอวเทยฺย,
ภิ
ก
ฺ
ข
ุ
ป
าฏิ
โ
มกฺ
ข
ปาลิ
33
ปาจิตฺติยํ.
๒๒. สมฺมโตปิ เจ ภิกฺขุ อตฺถงฺคเต สุริเย ภิกฺขุนิโย
โอวเทยฺย, ปาจิตฺติยํ.
๒๓. โย ปน ภิกฺขุ ภิกฺขุนูปสฺสยํ อุปสงฺกมิตฺวา
ภิกฺขุนิโย โอวเทยฺย, อญฺตฺร สมยา, ปาจิตฺติยํ. ตตฺถายํ
สมโย; คิลานา โหติ ภิกฺขุนี, อยํ ตตฺถ สมโย.
๒๔. โย ปน ภิกฺขุ เอวํ วเทยฺย “อามิสเหตุ ภิกฺขู
ภิกฺขุนิโย โอวทนฺตีติ, ปาจิตฺติยํ.
๒๕. โย ปน ภิกฺขุ อญฺาติกาย ภิกฺขุนิยา จีวรํ
ทเทยฺย อญฺญตฺร ปาริวฏฺฏกา, ปาจิตฺติยํ.
๒๖. โย ปน ภิกฺขุ อญฺญาติกาย ภิกฺขุนิยา จีวรํ
สิพฺเพยฺย วา สิพฺพาเปยฺย วา, ปาจิตฺติยํ.
๒๗. โย ปน ภิกฺขุ ภิกฺขุนิยา สทฺธึ สํวิธาย
เอกทฺธานมคฺคํ ปฏิปชฺเชยฺย อนฺตมโส คามนฺตรมฺปิ อญฺตฺร
สมยา, ปาจิตฺติยํ. ตตฺถายํ สมโย: สตฺถคมนีโย โหติ มคฺโค
สาสงฺกสมฺมโต สปฺปฏิภโย, อยํ ตตฺถ สมโย.
๒๘. โย ปน ภิกฺขุ ภิกฺขุนิยา สทฺธึ สํวิธาย เอกํ นาวํ
อภิรูเหยฺย อุทฺธคามินึ วา อโธคามินึ วา อญฺญตฺร
ติริยนฺตรณาย, ปาจิตฺติยํ.
๒๙. โย ปน ภิกฺขุ ชานํ ภิกฺขุนีปริปาจิตํ ปิณฺฑปาตํ
ภุญฺเชยฺย อญฺตฺร ปุพฺเพ คิหิสมารมฺภา, ปาจิตฺติยํ.
ภิ
ก
ฺ
ข
ุ
ป
าฏิ
โ
มกฺ
ข
ปาลิ
34
๓๐. โย ปน ภิกฺขุ ภิกฺขุนิยา สทฺธึ เอโก เอกาย รโห
นิสชฺชํ กปฺเปยฺย, ปาจิตฺติยํ.
โอวาทวคฺโค ตติโย.
๓๑. อคิลาเนน ภิกฺขุนา เอโก อาวสถปิณฺโฑ
ภุญฺชิตพฺโพ; ตโต เจ อุตฺตรึ ภุญฺเชยฺย, ปาจิตฺติยํ.
๓๒. คณโภชเน อญฺญตฺร สมยา ปาจิตฺติยํ. ตตฺถายํ
สมโย: คิลานสมโย จีวรทานสมโย จีวรการสมโย
อทฺธานคมนสมโย นาวาภิรูหนสมโย มหาสมโย
สมณภตฺตสมโย, อยํ ตตฺถ สมโย.
๓๓. ปรมฺปรโภชเน อญฺญตฺร สมยา ปาจิตฺติยํ.
ตตฺถายํ สมโย: คิลานสมโย จีวรทานสมโย
จีวรการสมโย, อยํ ตตฺถ สมโย.
๓๔. ภิกฺขุํ ปเนว กุลํ อุปคตํ ปูเวหิ วา มนฺเถหิ วา
อภิหฏฺฐุมฺปวาเรยฺย, อากงฺขมาเนน ภิกฺขุนา ทฺวิตฺติปตฺตปูรา
ปฏิคฺคเหตพฺพา: ตโต เจ อุตฺตรึ ปฏิคฺคณฺเหยฺย, ปาจิตฺติยํ.
ทฺวิตฺติปตฺตปูเร ปฏิคฺคเหตฺวา ตโต นีหริตฺวา ภิกฺขูหิ สทฺธึ
สํวิภชิตพฺพํ อยํ ตตฺถ สามีจิ.
๓๕. โย ปน ภิกฺขุ ภุตฺตาวี ปวาริโต อนติริตฺตํ ขาทนียํ
วา โภชนียํ วา ขาเทยฺย วา ภุญฺเชยฺย วา, ปาจิตฺติยํ.
๓๖. โย ปน ภิกฺขุ ภิกฺขุํ ภุตฺตาวึ ปวาริตํ อนติริตฺเตน
ขาทนีเยน วา โภชนีเยน วา อภิหฏฺฐุมฺปวาเรยฺย
ภิ
ก
ฺ
ข
ุ
ป
าฏิ
โ
มกฺ
ข
ปาลิ
35
“หนฺท ภิกฺขุ ขาท วา ภุญฺช วาติ ชานํ อาสาทนาเปกฺโข,
ภุตฺตสฺมึ ปาจิตฺติยํ.
๓๗. โย ปน ภิกฺขุ วิกาเล ขาทนียํ วา โภชนียํ วา
ขาเทยฺย วา ภุญฺเชยฺย วา, ปาจิตฺติยํ.
๓๘. โย ปน ภิกฺขุ สนฺนิธิการกํ ขาทนียํ วา
โภชนียํ วา ขาเทยฺย วา ภุญฺเชยฺย วา, ปาจิตฺติยํ.
๓๙. ยานิ โข ปน ตานิ ปณีตโภชนานิ, เสยฺยถีทํ: สปฺปิ
นวนีตํ เตลํ มธุ ผาณิตํ มจฺโฉ มํสํ ขีรํ ทธิ, โย ปน ภิกฺขุ
เอวรูปานิ ปณีตโภชนานิ อคิลาโน อตฺตโน อตฺถาย
วิญฺญาเปตฺวา ภุญฺเชยฺย, ปาจิตฺติยํ.
๔๐. โย ปน ภิกฺขุ อทินฺนํ มุขทฺวารํ อาหารํ อาหเรยฺย
อญฺญตฺร อุทกทนฺตโปณา, ปาจิตฺติยํ.
โภชนวคฺโค จตุตฺโถ.
๔๑. โย ปน ภิกฺขุ อเจลกสฺส วา ปริพฺพาชกสฺส วา
ปริพฺพาชิกาย วา สหตฺถา ขาทนียํ วา โภชนียํ วา ทเทยฺย,
ปาจิตฺติยํ.
๔๒. โย ปน ภิกฺขุ ภิกฺขุํ เอวํ วเทยฺย “เอหาวุโส
คามํ วา นิคมํ วา ปิณฺฑาย ปวิสิสฺสามาติ. ตสฺส
ทาเปตฺวา วา อทาเปตฺวา วา อุยฺโยเชยฺย “คจฺฉาวุโส,
น เม ตยา สทฺธึ กถา วา นิสชฺชา วา ผาสุ โหติ, เอกกสฺส เม
กถา วา นิสชฺชา วา ผาสุ โหตีติ, เอตเทว ปจฺจยํ กริตฺวา
ภิ
ก
ฺ
ข
ุ
ป
าฏิ
โ
มกฺ
ข
ปาลิ
36
อนญฺญํ , ปาจิตฺติยํ.
๔๓. โย ปน ภิกฺขุ สโภชเน กุเล อนูปขชฺช
นิสชฺชํ กปฺเปยฺย, ปาจิตฺติยํ.
๔๔. โย ปน ภิกฺขุ มาตุคาเมน สทฺธึ รโห ปฏิจฺฉนฺเน
อาสเน นิสชฺชํ กปฺเปยฺย, ปาจิตฺติยํ.
๔๕. โย ปน ภิกฺขุ มาตุคาเมน สทฺธึ เอโก เอกาย รโห
นิสชฺชํ กปฺเปยฺย, ปาจิตฺติยํ.
๔๖. โย ปน ภิกฺขุ นิมนฺติโต สภตฺโต สมาโน, สนฺตํ
ภิกฺขุํ อนาปุจฺฉา ปุเรภตฺตํ วา ปจฺฉาภตฺตํ วา กุเลสุ จาริตฺตํ
อาปชฺเชยฺย, อญฺตฺร สมยา, ปาจิตฺติยํ. ตตฺถายํ สมโย:
จีวรทานสมโย จีวรการสมโย, อยํ ตตฺถ สมโย.
๔๗. อคิลาเนน ภิกฺขุนา จาตุมาสปจฺจยปวารณา
สาทิตพฺพา อญฺญตฺร ปุนปวารณาย, อญฺตฺร
นิจฺจปวารณาย, ตโต เจ อุตฺตรึ สาทิเยยฺย, ปาจิตฺติยํ.
๔๘. โย ปน ภิกฺขุ อุยฺยุตฺตํ เสนํ ทสฺสนาย คจฺเฉยฺย
อญฺตฺร ตถารูปปจฺจยา, ปาจิตฺติยํ.
๔๙. สิยา จ ตสฺส ภิกฺขุโน โกจิเทว ปจฺจโย เสนํ
คมนาย, ทฺวิรตฺตติรตฺตํ เตน ภิกฺขุนา เสนาย วสิตพฺพํ.
ตโต เจ อุตฺตรึ วเสยฺย, ปาจิตฺติยํ.
๕๐. ทฺวิรตฺตติรตฺตญฺเจ ภิกฺขุ เสนาย วสมาโน
อุยฺโยธิกํ วา พลคฺคํ วา เสนาพฺยูหํ วา อนีกทสฺสนํ วา
ภิ
ก
ฺ
ข
ุ
ป
าฏิ
โ
มกฺ
ข
ปาลิ
37
คจฺเฉยฺย, ปาจิตฺติยํ.
อเจลกวคฺโค ปญฺจโม.
๕๑. สุราเมรยปาเน ปาจิตฺติยํ.
๕๒. องฺคุลิปโตทเก ปาจิตฺติยํ.
๕๓. อุทเก หสฺสธมฺเม ปาจิตฺติยํ.
๕๔. อนาทริเย ปาจิตฺติยํ.
๕๕. โย ปน ภิกฺขุ ภิกฺขุํ ภึสาเปยฺย, ปาจิตฺติยํ.
๕๖. โย ปน ภิกฺขุ อคิลาโน วิสีวนาเปกฺโข โชตึ
สมาทเหยฺย วา สมาทหาเปยฺย วา อญฺญตฺร ตถารูปปจฺจยา,
ปาจิตฺติยํ.
๕๗. โย ปน ภิกฺขุ โอเรนฑฺฒมาสํ นฺหาเยยฺย
อญฺญตฺร สมยา, ปาจิตฺติยํ. ตตฺถายํ สมโย: ทิยฑฺโฒ
มาโส เสโส คิมฺหานนฺติ วสฺสานสฺส ปโม มาโส อิจฺเจเต
อฑฺฒเตยฺยมาสา อุณฺหสมโย ปริฬาหสมโย คิลานสมโย
กมฺมสมโย อทฺธานคมนสมโย วาตวุฏฺฐิสมโย. อยํ ตตฺถ
สมโย.
๕๘. นวมฺปน ภิกฺขุนา จีวรลาเภน ติณฺณํ
ทุพฺพณฺณกรณานํ อญฺญตรํ ทุพฺพณฺณกรณํ อาทาตพฺพํ
นีลํ วา กทฺทมํ วา กาฬสามํ วา, อนาทา เจ ภิกฺขุ ติณฺณํ
ทุพฺพณฺณกรณานํ อญฺญตรํ ทุพฺพณฺณกรณํ นวํ จีวรํ
ปริภุญฺเชยฺย, ปาจิตฺติยํ.
ภิ
ก
ฺ
ข
ุ
ป
าฏิ
โ
มกฺ
ข
ปาลิ
38
๕๙. โย ปน ภิกฺขุ ภิกฺขุสฺส วา ภิกฺขุนิยา วา
สิกฺขมานาย วา สามเณรสฺส วา สามเณริยา วา สามํ จีวรํ
วิกปฺเปตฺวา อปจฺจุทฺธารกํ ปริภุญฺเชยฺย, ปาจิตฺติยํ.
๖๐. โย ปน ภิกฺขุ ภิกฺขุสฺส ปตฺตํ วา จีวรํ วา
นิสีทนํ วา สูจิฆรํ วา กายพนฺธนํ วา อปนิเธยฺย วา
อปนิธาเปยฺย วา อนฺตมโส หสฺสาเปกฺโขปิ, ปาจิตฺติยํ.
สุราปานวคฺโค ฉฏฺโ.
๖๑. โย ปน ภิกฺขุ สญฺจิจฺจ ปาณํ ชีวิตา โวโรเปยฺย,
ปาจิตฺติยํ.
๖๒. โย ปน ภิกฺขุ ชานํ สปฺปาณกํ อุทกํ ปริภุญฺเชยฺย,
ปาจิตฺติยํ.
๖๓. โย ปน ภิกฺขุ ชานํ ยถาธมฺมํ นีห๑
ตาธิกรณํ
ปุนกมฺมาย อุกฺโกเฏยฺย, ปาจิตฺติยํ.
๖๔. โย ปน ภิกฺขุ ภิกฺขุสฺส ชานํ ทุฏฺฐุลฺลํ อาปตฺตึ
ปฏิจฺฉาเทยฺย, ปาจิตฺติยํ.
๖๕. โย ปน ภิกฺขุ ชานํ อูนวีสติวสฺสํ ปุคฺคลํ
อุปสมฺปาเทยฺย, โส จ ปุคฺคโล อนุปสมฺปนฺโน, เต จ ภิกฺขู
คารยฺหา, อิทํ ตสฺมึ ปาจิตฺติยํ.
__________________
๑ (นิ + หนฺ + ต).
ภิ
ก
ฺ
ข
ุ
ป
าฏิ
โ
มกฺ
ข
ปาลิ
39
๖๖. โย ปน ภิกฺขุ ชานํ เถยฺยสตฺเถน สทฺธึ สํวิธาย
เอกทฺธานมคฺคํ ปฏิปชฺเชยฺย อนฺตมโส คามนฺตรมฺปิ,
ปาจิตฺติยํ.
๖๗. โย ปน ภิกฺขุ มาตุคาเมน สทฺธึ สํวิธาย
เอกทฺธานมคฺคํ ปฏิปชฺเชยฺย อนฺตมโส คามนฺตรมฺปิ,
ปาจิตฺติยํ.
๖๘. โย ปน ภิกฺขุ เอวํ วเทยฺย “ตถาหํ ภควตา ธมฺมํ
เทสิตํ อาชานามิ; ยถา เยเม อนฺตรายิกา ธมฺมา วุตฺตา
ภควตา, เต ปฏิเสวโต นาลํ อนฺตรายายาติ, โส ภิกฺขุ ภิกฺขูหิ
เอวมสฺส วจนีโย “มา อายสฺมา เอวํ อวจ, มา ภควนฺตํ
อพฺภาจิกฺขิ; น หิ สาธุ ภควโต อพฺภกฺขานํ, น หิ ภควา
เอวํ วเทยฺย; อเนกปริยาเยน อาวุโส อนฺตรายิกา ธมฺมา๑
วุตฺตา ภควตา, อลญฺจ ปน เต ปฏิเสวโต อนฺตรายายาติ;
เอวญฺจ โส ภิกฺขุ ภิกฺขูหิ วุจฺจมาโน ตเถว ปคฺคณฺเหยฺย,
โส ภิกฺขุ ภิกฺขูหิ ยาวตติยํ สมนุภาสิตพฺโพ ตสฺส
ปฏินิสฺสคฺคาย; ยาวตติยญฺเจ สมนุภาสิยมาโน ตํ
ปฏินิสฺสชฺเชยฺย, อิจฺเจตํ กุสลํ, โน เจ ปฏินิสฺสชฺเชยฺย,
ปาจิตฺติยํ.
__________________
๑ สี. ม. ยุ. เทว. โปตฺถเกสุ ธมฺมา อนฺตรายิกาติ ทิสฺสติ.
ภิ
ก
ฺ
ข
ุ
ป
าฏิ
โ
มกฺ
ข
ปาลิ
40
๖๙. โย ปน ภิกฺขุ ชานํ ตถาวาทินา ภิกฺขุนา
อกฏานุธมฺเมน ตํ ทิฏฺฐิํ อปฺปฏินิสฺสฏฺเน สทฺธึ สมฺภุญฺเชยฺย
วา สํวเสยฺย วา สห วา เสยฺยํ กปฺเปยฺย, ปาจิตฺติยํ.
๗๐. สมณุทฺเทโสปิ เจ เอวํ วเทยฺย “ตถาหํ ภควตา
ธมฺมํ เทสิตํ อาชานามิ; ยถา เยเม อนฺตรายิกา ธมฺมา วุตฺตา
ภควตา, เต ปฏิเสวโต นาลํ อนฺตรายายาติ โส สมณุทฺเทโส
ภิกฺขูหิ เอวมสฺส วจนีโย “มา อาวุโส สมณุทฺเทส เอวํ อวจ,
มา ภควนฺตํ อพฺภาจิกฺขิ, น หิ สาธุ ภควโต อพฺภกฺขานํ,
น หิ ภควา เอวํ วเทยฺย. อเนกปริยาเยน อาวุโส สมณุทฺเทส
อนฺตรายิกา ธมฺมา วุตฺตา ภควตา, อลญฺจ ปน เต ปฏิเสวโต
อนฺตรายายาติ; เอวญฺจ โส สมณุทฺเทโส ภิกฺขูหิ วุจฺจมาโน
ตเถว ปคฺคณฺเหยฺย, โส สมณุทฺเทโส ภิกฺขูหิ เอวมสฺส
วจนีโย “อชฺชตคฺเค เต อาวุโส สมณุทฺเทส น เจว โส ภควา
สตฺถา อปทิสิตพฺโพ; ยมฺปิ จญฺเญ สมณุทฺเทสา ลภนฺติ
ภิกฺขูหิ สทฺธิํ ทฺวิรตฺตติรตฺตํ สหเสยฺยํ, สาปิ เต นตฺถิ; จร ปิเร
วินสฺสาติ. โย ปน ภิกฺขุ ชานํ ตถานาสิตํ สมณุทฺเทสํ
อุปลาเปยฺย วา อุปฏฺาเปยฺย วา สมฺภุญฺเชยฺย วา สห วา
เสยฺยํ กปฺเปยฺย, ปาจิตฺติยํ.
สปฺปาณวคฺโค สตฺตโม.
๗๑. โย ปน ภิกฺขุ ภิกฺขูหิ สหธมฺมิกํ วุจฺจมาโน
เอวํ วเทยฺย “น ตาวาหํ อาวุโส เอตสฺมึ สิกฺขาปเท
ภิ
ก
ฺ
ข
ุ
ป
าฏิ
โ
มกฺ
ข
ปาลิ
41
สิกฺขิสฺสามิ, ยาว นญฺญํ ภิกฺขุํ พฺยตฺตํ วินยธรํ ปริปุจฺฉามีติ,
ปาจิตฺติยํ. สิกฺขมาเนน ภิกฺขเว ภิกฺขุนา อญฺาตพฺพํ
ปริปุจฺฉิตพฺพํ ปริปญฺหิตพฺพํ, อยํ ตตฺถ สามีจิ.
๗๒. โย ปน ภิกฺขุ ปาฏิโมกฺเข อุทฺทิสฺสมาเน เอวํ วเทยฺย
“กิมฺปนิเมหิ ขุทฺทานุขุทฺทเกหิ สิกฺขาปเทหิ อุทฺทิฏฺเหิ,
ยาวเทว กุกฺกุจฺจาย วิเหสาย วิเลขาย สํวตฺตนฺตีติ,
สิกฺขาปทวิวณฺณนเก, ปาจิตฺติยํ.
๗๓. โย ปน ภิกฺขุ อนฺวฑฺฒมาสํ ปาฏิโมกฺเข
อุทฺทิสฺสมาเน เอวํ วเทยฺย “อิทาเนว โข อหํ อาชานามิ
‘อยมฺปิ กิร ธมฺโม สุตฺตาคโต สุตฺตปริยาปนฺโน อนฺวฑฺฒมาสํ
อุทฺเทสํ อาคจฺฉตีติ; ตญฺเจ ภิกฺขุํ อญฺเ ภิกฺขู ชาเนยฺยุํ
“นิสินฺนปุพฺพํ อิมินา ภิกฺขุนา ทฺวิตฺติกฺขตฺตุํ ปาฏิโมกฺเข
อุทฺทิสฺสมาเน โก ปน วาโท ภิยฺโยติ, น จ ตสฺส ภิกฺขุโน
อญฺญาณเกน มุตฺติ อตฺถิ; ยญฺจ ตตฺถ อาปตฺตึ อาปนฺโน, ตญฺจ
ยถาธมฺโม กาเรตพฺโพ; อุตฺตริญฺจสฺส โมโห อาโรเปตพฺโพ
“ตสฺส เต อาวุโส อลาภา, ตสฺส เต ทุลฺลทฺธํ; ยํ ตฺวํ
ปาฏิโมกฺเข อุทฺทิสฺสมาเน น สาธุกํ อฏฺฐิกตฺวา มนสิกโรสีติ;
อิทํ ตสฺมึ โมหนเก, ปาจิตฺติยํ.
๗๔. โย ปน ภิกฺขุ ภิกฺขุสฺส กุปิโต อนตฺตมโน ปหารํ
ทเทยฺย, ปาจิตฺติยํ.
๗๕. โย ปน ภิกฺขุ ภิกฺขุสฺส กุปิโต อนตฺตมโน
ภิ
ก
ฺ
ข
ุ
ป
าฏิ
โ
มกฺ
ข
ปาลิ
